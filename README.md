# Java_exam
1. Напишіть програму для бульбашкового сортування елементів масиву. Парні елементи утвореного масиву скопіюйте в область пам’яті, виділену під відповідну кількість елементів.
Виведіть їхні значення на екран. Розмір масиву: 10 елементів типу int. Масив ініціалізується при оголошенні.

2. Задано 2 масиви типу int. Необхідно виділити пам’ять під сумарну кількість елементів цих масивів і почергово скопіювати елементи цих масивів за новою адресою. Кількість елементів, які копіюють за 1 раз – 1. Кількість елементів кожного масиву: 10. Результат вивести на екран.

3. Впорядкуйте елементи масиву таким чином, щоб парні значення чергувалися з непарними. 
Кількість елементів масиву: 20. Масив ініціалізується при оголошенні.

4. Ініціалізуйте масив при його оголошенні 10 елементами. Виділіть пам’ять для 11 елементів. На основі першого масиву створіть новий. Значення одинадцятого елементу введіть з клавіатури.

5. Задайте випадковий набір чисел типу int з 10 елементів. Виділіть пам’ять для аналогічної кількості даних. Скопіюйте дані з першого масиву у другий. Перший впорядкуйте за зростанням, другий – за спаданням. Скопіюйте перші 5 елементів першого масиву у другий. Виведіть результат на екран.

6. Знайдіть мінімальне значення елементу масиву з парним індексом. Кількість елементів: 20.
Тип даних: float. Масив ініціалізують при його оголошенні.

7. Створіть масив розміром 5х5. Ініціалізуйте його довільними цілими числами при оголошенні. У кожному рядкові знайдіть максимальне значення і помістіть його на головну діагональ матриці, що представлена цим масивом. Виведіть на екран початковий стан елементів та утворений.

8. Впорядкуйте набір символів за алфавітом. Символи – латинські. Регістр – верхній та нижній. Кількість елементів масиву: 20.

9. Задайте символьний масив, який складається з літер латинського алфавіту. Розмір: 20 елементів. Виведіть на екран літери, що позначають приголосні.

10. Підрахуйте у довільному символьному масиві кількість голосних та приголосних. Розмір: 20 елементів. Регістри: верхній та нижній.

11. Задайте 2 масиви типу int розміром 4х4. Ініціалізуйте елементи довільними значеннями (елементи другого масиву не можуть бути рівними 0). Поділіть елементи першого масиву на елементи другого масиву з відповідними індексами. Результат запишіть у виділену область пам’яті. Виведіть на екран дані у вигляді таблички.

12. Задайте два символьні масиви. Ініціалізуйте їх довільним набором елементів. Виділіть пам’ять, достатню для збереження даних масивів і заповніть її таким чином, шоб елементи другого масиву йшли за елементами першого. Виведіть результат на екран.

13. Задайте масив розміром 5х5 типу int. Ініціалізуйте його довільними елементами. Переставте місцями елементи його діагоналей. Виведіть на екран початковий стан та наступний.

14. Задайте масив розміром 5х5 типу int. Ініціалізуйте його довільними елементами. Впорядкуйте елементи масиву таким чином, щоб на його головній діагоналі знаходилися елементи: з індексом (0,0) – мінімальний, (4,4) – максимальний. Дозволяється переставляти тільки ті елементи, розташування яких буде змінено. Інші – повинні залишитися на своїх місцях.

15. Задайте символьний масив, що складається з 20 елементів. Ініціалізуйте його. Переставте елементи таким чином, щоб на початку утворилася послідовність з голосних, причому таким чином, щоб голосні літери були розташовані за алфавітом. Елементи, значення яких повторюються, повинні знаходитися поруч.

16. Напишіть програму, яка очікуватиме введення з клавіатури довільного цілого числа у діапазоні від 1 до 26, яке позначатиме порядковий номер літери латинського алфавіту. Виведіть на екран послідовність літер починаючи з «a» і закінчуючи літерою, номер якої введено. 

17. Напишіть клас комплексного числа. Реалізуйте методи додавання та віднімання.

18. Задайте масив із 20 чисел. Знайдіть максимальний елемент з парним індексом.

19. Напишіть клас записної книжки. Поля: дата та нотатка. Продемонструйте роботу.

20. Напишіть клас матриці. Розмір задайте за допомогою конструктора. Реалізуйте методи додавання та віднімання.



